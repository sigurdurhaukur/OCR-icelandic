KEPPENDUR
Á 60 ÁRA AFMÆLISMÓTI S.Í. 1985

Arthur Jusupov
Fæddur 13.02.60
Alþjóðleg ELO-stig 2590

Artur Jusupov er stigahæsti skákmaður þessa móts. Hann er af hinni ungu kynslóð sovéska stórmeistara, fæddur 13. febrúar 1960 og er því á líku reki og þeir félagnarir Margeir Pétursson og Jón L. Árnason. (Nánar tiltekið er hann aðeins tveimur dögum eldri en Margeir. Þeir eiga báðir 25 ára afmæli á meðan á mótinu stendur).

Jusupov skaut upp á stjörnuhimin skáklistarinnar með glæsilegum sigri á Heimsmeistaramóti unglinga í Innsbruck 1977, þá aðeins 17 ára gamall. Eins og aðrir er vinna mót þetta var hann útnefndur alþjóðlegur meistari fyrir afrek sitt. Jusupov sannfærði skákheiminn um að sigur hans í Innsbruck var engin tilviljun því ári seinna er hann enn gjaldgengur í Heimsmeistaramóti unglinga í Graz og hreppir nú annað sætið með 10 v. af 13, sem í flestum tilvikum hefði dugað til sigurs, en landi hans, Sergey Dolmatov að nafni gerði betur og náði 10½ v. og bar með titilnum af Jusupov. Í árslok 1978 fær svo Jusupov eldskirn sina í hinni öflugu úrslitakeppni sovétmeistaramótsins. Hann lendir í miðjum hóp keppenda og má vel við una, aðeins 18 ára gamall og lítt sjóaður í mótum sem þessum, þar sem meðalstig keppenda eru sjaldnast undir 2500 og ofan í kaupið, allflestir með stórmeistaranafnbót! En nú fara vonir þær sem bundnar voru við Artur Jusupov að rætast. Í úrslitakeppni Sovétmeistaramótsins 1979 hreppir hann 2. sætið á eftir Geller. Næstu menn fyrir neðan Jusupov eru Bala-sjov og hinn 16 ára gamli Gari Kasparov og enn neðar á töflunni má sjá nöfn frægra kappa t.d. Vaganjan, Beljavski og sjálfan Mikail Tal. Meðalstig keppenda á móti þessu voru 2533.

Jusupov var svo sannarlega kominn í gang. 1980 sigrar hann um sumarið á Vestursjávarmótinu í Esbjerg og deilir öðru sætinu um haustið á öflugu stórmóti í Urbas í Búlgaríu. Fyrir árangur þennan var hann í árslok 1980 útnefndur stórmeistari í skák, aðeins tvítugur að aldri. 1981 hægði piltur örlitið á ferðinni, en kom tvíefldur til leiks 1982 og sígraði með glæsibrag á sovétska svæðamótinu í Erevan og tryggði sér þar með þátttökurétt á millisvæðamótinu í Toluca seinná á árinu. Í Toluca hafnaði hann í 4.—7. sæti, vinning á eftir sigurvegurunum þeim Portich og Torre. Jusopov var valinn í Ólympíulið Sovétmanna sem keppti og sígraði í Luzern 1982. Hann náði frábærum árangri og hlaut 8 vinninga í 10 skákum. Hann hefur verið fastamaður í landsliðinu síðan. Í Evrópukeppni landsliða í Plovdiv 1983 tefldi hann allar skák-irnar í úrslitakeppninni og fékk 5½ v. af 7.

Á síðasta ári í Sarajevo í Júgóslavíu deildi hann 3. sætinu með Van der Wiel á öflugu stórmeistaramóti sem þeir Kortchnoi og Timman unnu. Hann var í Sovétliðinu sem mætti heims-úrvalinu í London í sumar og í sigurliði Sovétmanna á Ólympíumótinu í Pessaloniku.

Það er ljóst að skákunnendum er mikill fengur að komu þessa kunna stórmeistara og verður gaman að fylgjast með framgangi okkar manna í viðureigninni við kappann í mótinu.

Óttar Felix Hauksson

Boris Spassky
Fæddur 30.01.37
Alþjóðleg ELO-stig: 2580

Ekki ætti að vera þörf á því hér að hafa mörg orð um stórmeistarann og fyrrverandi heimsmeistara Boris Spassky, svo kunnur er hann íslensk-

(Page Number:) 11