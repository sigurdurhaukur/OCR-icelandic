{"file_name": "19301201i1p83.jpg", "text": "**J\u00d3LAV\u00d6RURNAR ER BEZT A\u00d0 KAUPA \u00cd**\n\n# SOFF\u00cdUB\u00da\u00d0\n\n**S. J\u00d3HANNESD\u00d3TTIR**        **Austurstr\u00e6ti 14** (beint \u00e1 m\u00f3ti Landsbankanum)\n\n**Fyrir kvenf\u00f3lk:** Vetrark\u00e1pur og kj\u00f3lar. Regnk\u00e1pur og frakkar. N\u00e6r\u00edatna\u00f0ur, tricoline, ullar og ba\u00f0mullar. N\u00e1ttf\u00f6t. N\u00e1tthj\u00f3lar. Sokkar, ullar, silki og ba\u00f0mullar, allir litir. Crepe Satin, Crepe du Chine, Georgette og \u00f6nnur n\u00fdt\u00edzku efni \u00ed samkv\u00e6rniskj\u00f3la. \u2014\u2014 **Fyrir karlmenn:** Allkl\u00e6\u00f0na\u00f0ir, bl\u00e1ir og mislitir. Vetrar-frakkar. Regnfrakkar og k\u00e1pur. Peysur. Khak\u00edskyrtlur. N\u00e6r\u00edatna\u00f0ur, \u00far ull, silki og ba\u00f0mull. Sokkar. N\u00e1ttf\u00f6t. Manchetskyrtlur. Axlab\u00f6nd. Bindi. Slaufur. Flibbar. \u2014 Jakkaf\u00f6t og Matrosaf\u00f6t fyrir drengi. \u2014 Unglinga- og barnan\u00e6r\u00edatna\u00f0ur, ytri og innri, vi\u00f0 allra h\u00e6fi. \u2014 **\u00c1lnavara,** allskonar. \u2014 **Til upphluta:** Bolsilki, skyrtusiiki og flauelsb\u00f3nd. \u2014 Peysufatasilki, peysufata-allkl\u00e6\u00f0i, silkiflauel og anna\u00f0, sem me\u00f0 \u00fearf. Brokade-sl\u00edfsi, hv\u00edt og misl\u00edt. Svuntusiiki. \u2014\u2014 **Peysufata-k\u00e1pur.** \u2014\u2014 **Sj\u00f6l,** kassimir, fr\u00f6nsk og tv\u00edlitt.\n\n**J\u00d3LAGJAFIR mj\u00f6g hentugar, sem vert er a\u00f0 sko\u00f0a!**\n\nKomi\u00f0 banga\u00f0, sem \u00farvali\u00f0 er mest og ver\u00f0i\u00f0 bezt, \u00fev\u00ed gr\u00e6ddur er spara\u00f0ur eyrir. \u2014 V\u00f6rur sendar um allt land gegn p\u00f3stkr\u00f6fu"}
{"file_name": "19530103i1p5.jpg", "text": "# MOLAR\n\nUm heilbrig\u00f0ism\u00e1l er l\u00edti\u00f0 rita\u00f0 og r\u00e6tt h\u00e9r \u00ed b\u00e6, \u00ed \u00fea\u00f0 minnsta \u00e1 opinberum vettvangi, \u00fe\u00f3 m\u00e1 margt \u00fear segja fr\u00e1 leikmannsj\u00f3narmi\u00f0i, en a\u00f0 \u00feessu sinni ver\u00f0ur f\u00e1tt eitt tali\u00f0 e\u00f0a nefnt. \u00de\u00f3 vildi margur m\u00e1ske \u00ed skyggnast um sum h\u00fas h\u00e9r ni\u00f0ri \u00ed b\u00e6num og m\u00e1ske v\u00ed\u00f0ar. \u00deessi h\u00fas eru k\u00f6lllu\u00f0 \u00e1 gamallri og g\u00f3\u00f0ri \u00edslenzku \u201efj\u00f3s\". Eitt sinn var svo \u00e1liti\u00f0, \u00feegar tala\u00f0 var um sta\u00f0i, sem sk\u00f6ru\u00f0u fram \u00far me\u00f0 s\u00f3\u00f0ask\u00e1p, a\u00f0 \u00feeim var l\u00edkt vi\u00f0 fj\u00f3s. N\u00fa til dags eru l\u00f6g sem m\u00e6la fyrir um \u00fatb\u00fana\u00f0 \u00ed fj\u00f3sum og umgegngni, \u00fev\u00ed \u00feegar heilbreig\u00f0ism\u00e1l voru tekin til me\u00f0fer\u00f0ar af l\u00e6knum og \u00f6\u00f0rum r\u00e1\u00f0andi m\u00f6nnum, s\u00e1u \u00feer flj\u00f3tt a\u00f0 mj\u00f3lkurframlei\u00f0slu okkar \u00cdslendinga var st\u00f3rkostlega \u00e1b\u00f3tavann. en s\u00e1 var kemu \u00far blessu\u00f0um k\u00fanum, sem f\u00e1 a\u00f0 b\u00faua mikinn hluta \u00e6fi sinnar \u00ed \u00feessum svok\u00f6llu\u00f0u fj\u00f3sum, \u00feurfa \u00feau \u00fev\u00ed a\u00f0 vera sem heilbri\u00f0ust a\u00f0 \u00f6llu leyti.\n\nFyrir nokkru leit \u00e9g inn \u00ed fj\u00f3s h\u00e9r \u00ed b\u00e6, \u00fear l\u00e1 k\u00fdr \u00e1 b\u00e1lki sinun, h\u00fan haf\u00f0i ekki miki\u00f0 pl\u00e1s fyrir halann en opinn fl\u00f3rinn, og dangla\u00f0i honum um svo upp um malirnar, enda var j\u00fagur og allur afturhluti k\u00fdrinnar ein sk\u00edtk\u00e1pa, og \u00feegar skepnan er svona \u00fatl\u00edtandi og af henni hrunur \u00feprna\u00f0ur saurinn og ryki\u00f0, hvernig er \u00fe\u00e1 h\u00e6gt a\u00f0 vernda mj\u00f3lkur\u00edl\u00e1ti\u00f0, \u00feegar nuddazt er upp vi\u00f0 k\u00fana. Svo er ekkert eftirlit me\u00f0 g\u00e6\u00f0um og heilbrig\u00f0i mj\u00f3lkur, sem framle\u00eddd er \u00ed sl\u00edkum kringumst\u00e6\u00f0um.\n\n\u00dea\u00f0 \u00e6tti a\u00f0 vera krafa \u00feeirra. sem ver\u00f0a a\u00f0 kaupa \u00feessa nau\u00f0synjav\u00f6ru, a\u00f0 fullt eftirlit s\u00e9 haft me\u00f0 \u00f6llu hreinl\u00e6ti \u00e1 \u00feessu svi\u00f0i.\n\n\u00de\u00e1 er anna\u00f0 atri\u00f0i, sem \u00fdmsir tala um, og er \u00fea\u00f0 var\u00f0andi \u00feann d\u00fafusverm, sem skartar um h\u00fasarennurnar, og eru rennuurnar h\u00e1lfullar af driti eftir \u00fe\u00e1 \u00ferifalegu og f\u00f6gru fugla, eins og silla \u00ed fuglabergi, en svo ver\u00f0ur \u00e1g\u00f3\u00f0inn af veru blessa\u00f0ra sakleysingjanna. sem kurra um rennur og m\u00e6na h\u00fasanna s\u00e1, a\u00f0 \u00fargangurinn af f\u00e6\u00f0u \u00feeirra dr\u00fdgir mj\u00f6\u00f0 inn \u00ed vatnsgeymum h\u00fasanna. \u00dea\u00f0 eftir sem f\u00fdkur og berst \u00ed \u00feessi \u00f3fulkomnu vatsb\u00f3l okkar Eyverja \u00fe\u00f3tt vi\u00f0 r\u00e6ktum ekki fugla a\u00f0 \u00f3\u00fe\u00f6rfu til \u00feess a\u00f0 flytja sl\u00edt \u00ed vatni\u00f0, n\u00f3g er samt.\n\nEN \u00deAU MANNAL\u00c6TI. Nokkru eftir a\u00f0 verkfalli\u00f0 h\u00f3fst h\u00e9r um daginn, barst Verkal\u00fd\u00f0sfelagi Vestmannaeyja br\u00e9f fr\u00e1 B\u00e6jarr\u00fatger\u00f0inni, \u00fear sem h\u00fan f\u00f3r fram \u00e1 \u00fea\u00f0 vi\u00f0 f\u00e9lagi\u00f0, a\u00f0 \u00fea\u00f0 leyf\u00f0i a\u00f0 afgrei\u00f0a togarana a\u00f0 vistum og \u00f6\u00f0ru, til \u00feess a\u00f0 komast \u00e1 vei\u00f0ar. \u00deetta var n\u00e1tt\u00farlega \u00f3sk\u00f6p vel hugsa\u00f0 og au\u00f0vita\u00f0 ekkert nema allt fallegt \u00e1 bak vi\u00f0 unda\u00fe\u00e1gubei\u00f0nina, en \u00fear sem b\u00e6\u00f0i skipin voru laus nokkrum d\u00f6gum \u00e1\u00f0ur en verkfalli\u00f0 h\u00f3fst, anna\u00f0 fj\u00f3ra e\u00f0a fimm daga, en \u00fea\u00f0 seinna \u00ferj\u00e1, virtist hafa veri\u00f0 h\u00e6gt a\u00f0 vera b\u00fai\u00f0 a\u00f0 koma \u00feeim \u00fat \u00far h\u00f6fn, og \u00fe\u00e1 var fyrst a\u00f0 leita eftir, hvort ekki fengist losun og vinnsluleifi, t. d. undir svipu\u00f0um \u00e1st\u00e6\u00f0um og Akurey \u00e1 Akranesi f\u00e9kk.\n\nN\u00fa leystist kaupdeilan upp \u00far 20. des, s. l., og enn liggja togarar b\u00e6jarins \u00ed \u00feanghafinu, svo \u00fea\u00f0 br\u00e9f, sem um er geti\u00f0 h\u00e9r a\u00f0 framan, vir\u00f0ist hafa veri\u00f0 mannal\u00e6ti ein. Mannni dettur \u00f3sjalfr\u00e1tt \u00ed hug, atvik \u00far svolduorustu a\u00f0 \u00feegar oll skip \u00d3l\u00e1fs konungs voru fram hj\u00e1 silgd og Ormurinn langi kom s\u00ed\u00f0astur, f\u00f3r svo a\u00f0 hann var yfiriruninn vegna \u00feess a\u00f0 hann var\u00f0 \u00e1 eftir \u00f6\u00f0rum skipum, og m\u00e6ttu menn \u00fev\u00ed spyrja enn sem fyrir? Hva\u00f0 dvelur Orminn langa?\n\n* * *\n\n\u00cd haust er lei\u00f0 var Sigur\u00f0ur Stef\u00e1nsson r\u00e1\u00f0inn fastur starfsma\u00f0ur hj\u00e1 st\u00e9ttaf\u00e9lag\u00f6num h\u00e9r, nema v\u00e9lstjorar v\u00edldu ekki vera a\u00f0lili \u00fear a\u00f0, jafnframt er Sigur\u00f0ur \u00e1 vegum Fulltr\u00faar\u00e1\u00f0s verkak\u00fd\u00f0sfelaganna sem g\u00e6zluma\u00f0ur Al\u00fe\u00fd\u00f0uh\u00fassins. \u00d3skandi v\u00e6ri a\u00f0 starf Sigur\u00f0ar yr\u00f0i hlut a\u00f0eigendum til mikilla enda ekki van\u00fe\u00f6rf \u00e1 a\u00f0 \u00f3ha\u00f0ur ma\u00f0 ur, sem eing\u00f6ngu getur beitt kr\u00f6ftum sinum, s\u00e9 \u00e1 ver\u00f0i um hagsmuni verkaf\u00f3lks. \u00de\u00f3 nokku\u00f0 yr\u00f0u skiptar sko\u00f0annir um Sigur\u00f0, er eftir a\u00f0 v\u00edta, hvort s\u00e1 uggur hefur haft vi\u00f0 r\u00f6kk a\u00f0 sty\u00f0jast, en \u00fea\u00f0 s\u00e9st \u00e1 s\u00ednum t\u00edma, og skal engu um \u00fea\u00f0 sp\u00e1\u00f0, en oneitanlega rakk margan minni til fr\u00e1 fyrri t\u00ed\u00f0, \u00feegar Al\u00fe\u00fd\u00f0uh\u00fasi\u00f0 var eing\u00f6ngu polit\u00edskt heimili komm\u00fan\u00edstaflokkins \u00ed \u00feessum b\u00e6, a\u00f0 svo myndi fara eins enn, og ekki dr\u00f3 \u00far \u00feeim \u00f3tta, \u00feegar \u00fatvarpi\u00f0 f\u00f3r a\u00f0 tilkynna a\u00f0 Eyjabla\u00f0i\u00f0 v\u00e6ri aftreitt \u00ed h\u00fasinu, en m\u00e1ske f\u00e6r fulltr\u00faar\u00e1\u00f0i\u00f0 aura \u00ed h\u00fasaleigu. Eins mundu a\u00f0rir eftir \u00feegar Sigur\u00f0ur, sem n\u00fa er allsr\u00e1\u00f0andi, framleingdi leigu Al\u00fe\u00fd\u00f0uh\u00fasins v\u00ed\u00f0 H.Bi\u00f0 og Venna for\u00f0um daga og s\u00e1 \u00fe\u00e1 ekki um a\u00f0 h\u00fas\u00ed\u00f0 v\u00e6ri ekki r\u00fai\u00f0 \u00f6llu a\u00f0ur en loka skil voru ger\u00f0 \u00e1 grei\u00f0slum, en svo fengu f\u00e9l\u00f6gin h\u00fasi\u00f0 \u00ed flagi og allir papp\u00edrar, svo sem v\u00e6nta m\u00e1tti, eftir b\u00e6\u00f0i rau\u00f0ar og svartar hendur, a\u00f0 l\u00f6gr\u00e6\u00f0ingar t\u00f6ldu \u00f3gerning a\u00f0 hafa hendur \u00ed h\u00e1ri \u00feeirra kump\u00e1na, sem h\u00f6f\u00f0u haft Al\u00fe\u00fd\u00f0uh\u00fasi\u00f0 \u00e1 leigu en vonandi l\u00e6ra menn af resnlunni og Sigur\u00f0ur g\u00e6tir s\u00edn a\u00f0 l\u00e1ta ekki segulmagn komm\u00fanismans draga sig of langt. Ekki veldur s\u00e1 er varar.\n\n---\n\n# Vestmannaeyingar!\n\nkynni\u00f0 y\u00f0ur hi\u00f0 gl\u00e6silega v\u00f6ruh\u00e1ppdr\u00e6ti S.l.B.S. Endur n\u00fdjun er hafin. Dregi\u00f0 ver\u00f0ur 10. jan\u00faar. H\u00e6sti vinningur 75000 kr\u00f3nur. \u2014 3 vinningar \u00e1 10 \u00fe\u00fasund kr\u00f3nur, 3 vinningar \u00e1 \u00e1 \u00fe\u00fasund kr\u00f3nur. 12 vinningar \u00e1 2 \u00fe\u00fasund kr\u00f3nur. 12 vinningar \u00e1 1 \u00fe\u00fasund kr\u00f3nur, 36 vinningar \u00e1 5 hundunu\u00f0 kr\u00f3nur. 430 vinningar \u00e1 150 kr\u00f3nur.\n\nVESTMANNAEYJAUMBOD S.l.B.S.\n\n---\n\n# Al\u00fe\u00fd\u00f0uflokksf\u00e9lag Vestmannaeyja\n\n*\u00f3skar \u00f6llum velunnurum flokksins g\u00e6fu og gengis \u00e1 n\u00fdja \u00e1rinu.*\n\n# BRAUTIN\n\n*\u00f3skar \u00f6llum lesendum s\u00ednum*\n\n# gle\u00f0ilegs n\u00fd\u00e1rs\n\n# GLE\u00d0ILEGT N\u00dd\u00c1R!\n\n*\u00de\u00f6kk fyrir vi\u00f0skiptin \u00e1 li\u00f0nu \u00e1rinu.*\n\n*Prentsm\u00ed\u00f0jan EYRUN H. F.*\n\n---\n\n# Ristjorarskipti vi\u00f0 Al\u00fe\u00fd\u00f0ubl.\n\nStef\u00e1n P\u00e9tursson, sem veri\u00f0 hefur ristj\u00f3ri Al\u00fe\u00fd\u00f0ubla\u00f0sins um langt \u00e1rabil, l\u00e6tur n\u00fa af st\u00f6rfum og vi\u00f0 ritsj\u00f3rn bla\u00f0sins tekur af fyrst um sinn, Hannibal Valdimarsson, hinn n\u00fdkj\u00f6rni forma\u00f0ur Al\u00fe\u00fd\u00f0uflokkzins."}
{"file_name": "19850201i1p10.jpg", "text": "\u00c1varp\nborgarstj\u00f3ra\n\nForr\u00e1\u00f0amenn \u00edslensku sk\u00e1klistarinnar hafa glatt okkur oft \u00e1 undanf\u00f6rnum \u00e1rum me\u00f0 st\u00f3rg\u00f3\u00f0um m\u00f3tum. \u00dear hefur leikm\u00f6nnum erlendra herstj\u00f3ra af betri ger\u00f0inni losti\u00f0 saman vi\u00f0 andst\u00e6\u00f0inga, sem st\u00fdrt hefur veri\u00f0 af okkar snillingum. \u00deessi m\u00f3t hafa au\u00f0vita\u00f0 veri\u00f0 misj\u00f6fn af styrk og fj\u00f6lda, en oftast \u00e1tt \u00fea\u00f0 sammerkt a\u00f0 vera skemmtileg. Sum \u00feeirra hafa veri\u00f0 me\u00f0 \u00feeim sterkustu, sem v\u00f6l er \u00e1 hverju sinni, og allt upp \u00ed mesta st\u00f3rvirki\u00f0, sj\u00e1lft heimsmeistaraeinvigi\u00f0. Aflei\u00f0ing af allri \u00feessari vi\u00f0leitni hefur m.a. or\u00f0i\u00f0 s\u00fa, a\u00f0 \u00ed hugum margra erlendra manna, sem minna hafa \u00feekkt til Reykjav\u00edkur en vert v\u00e6ri, er nafn borgarinnar i\u00f0ulega tengt sk\u00e1kinni. Hefur s\u00fa \u00f3formlega sk\u00e1knafnb\u00f3t oftar en ekki or\u00f0i\u00f0 til \u00feess, a\u00f0 sl\u00edkir menn hafa \u00e1kve\u00f0i\u00f0 a\u00f0 afla s\u00e9r meiri fr\u00f3\u00f0leiks um \u00feennan sta\u00f0, og jafnvel gert reka a\u00f0 \u00fev\u00ed a\u00f0 komast hinga\u00f0. Au\u00f0vita\u00f0 er allt sl\u00edkt \u00feakkarvert og fengur a\u00f0 \u00feess h\u00e1ttar landkynningu. En hitt vegur \u00fe\u00f3 h\u00e9r eftir sem hinga\u00f0 til \u00feyngra, a\u00f0 m\u00f3tin eru til \u00feess fallin a\u00f0 gl\u00e6\u00f0a vilja og elju hinna fj\u00f6lm\u00f6rgu sk\u00e1k\u00e1hugamanna h\u00e9r \u00e1 landi. \u00c9g er \u00feannig ekki \u00ed vafa um, a\u00f0 til sl\u00edkra m\u00f3ta hafa \u00feeir ungu meistarar, sem mestar vonir eru bundnar vi\u00f0 n\u00fa, s\u00f3tt b\u00e6\u00f0i fr\u00f3\u00f0leik og hvatningu.\n\n\u00dea\u00f0 m\u00f3t, sem n\u00fa er haldi\u00f0, s\u00f3mir s\u00e9r vissulega vi\u00f0 hl\u00ed\u00f0 hinna fyrri og er gl\u00e6silegt t\u00e1kn um \u00fer\u00f3ttmiki\u00f0 starf Sk\u00e1ksambands \u00cdslands \u00ed 60 \u00e1r. H\u00e9r m\u00e1 margt \u00feekkt nafni\u00f0 sj\u00e1, sem hefur l\u00f6ngum \u00e1tt fast s\u00e6ti \u00ed efstu r\u00f6\u00f0 sterkra al\u00fej\u00f3\u00f0legra m\u00f3ta. Og enn eykur \u00fea\u00f0 \u00e1n\u00e6gjuna, a\u00f0 \u00ed h\u00f3pnum eru nokkrir \u00feeirra st\u00f3rmeistara, sem vi\u00f0 h\u00f6fum haft hva\u00f0 mesta reynslu af s\u00ed\u00f0ustu vi\u00f0bur\u00f0ar\u00edku sk\u00e1k\u00e1ratugina. \u00dea\u00f0 er jafnvel svo, a\u00f0 vi\u00f0 \u00cdslendingar \u00feykjumst eiga or\u00f0i\u00f0 d\u00e1l\u00edtinn hlut \u00ed sumum \u00feeirra. En jafnframt f\u00f6gnum vi\u00f0 s\u00e9rstaklega \u00feeim, sem eru r\u00e9tt a\u00f0 byrja a\u00f0 r\u00e6kta vin\u00e1ttu vi\u00f0 \u00edslenska sk\u00e1kmenn og \u00fej\u00f3\u00f0 \u00feeirra.\n\nS\u00fa brei\u00f0fylking efnilegra sk\u00e1kmanna, sem sprotti\u00f0 hefur fram \u00e1 undanf\u00f6rnum \u00e1rum h\u00e9r \u00e1 landi, f\u00e6r n\u00fa a\u00f0 klj\u00e1st vi\u00f0 ver\u00f0uga andst\u00e6\u00f0inga, sem fengur er \u00ed a\u00f0 leggja af velli, \u00fe\u00f3tt ekki s\u00e9 nema vegna sigurgle\u00f0innar einnar saman. En hitt er einnig mikilv\u00e6gt, a\u00f0 \u00feeir og allir a\u00f0rir sk\u00e1k\u00e1hugamenn f\u00e1 h\u00e9r enn gott t\u00e6kif\u00e6ri til a\u00f0 bla\u00f0a \u00ed holdi kl\u00e6ddum kennsluritum \u00ed sk\u00e1k, af bestu ger\u00f0.\n\n\u00c9g get au\u00f0vita\u00f0 ekki almennilega leynt \u00fev\u00ed, a\u00f0 eftirtv\u00e6nting m\u00edn eins og margra annarra tengist nokku\u00f0 velgengni \u201eokkar manna\u201c. En samt sem \u00e1\u00f0ur \u00f3skum vi\u00f0 \u00f3hika\u00f0 okkar g\u00f3\u00f0u \u201eandst\u00e6\u00f0ingum\u201c og gestum velgengni og leikgle\u00f0i. Sk\u00e1ksambandi \u00cdslands og forr\u00e1\u00f0am\u00f6nnum \u00feess eru f\u00e6r\u00f0ar \u00feakkir fyrir \u00e1r\u00e6\u00f0i og dugna\u00f0 og \u00feann myndarskap, sem \u00feeir s\u00fdna \u00e1 \u00feessum merku t\u00edmam\u00f3tum \u00ed s\u00f6gu \u00feess.\n\nDav\u00ed\u00f0 Oddsson\n\n(Page Number:) 11"}
{"file_name": "19850201i1p14.jpg", "text": "KEPPENDUR\n\u00c1 60 \u00c1RA AFM\u00c6LISM\u00d3TI S.\u00cd. 1985\n\nArthur Jusupov\nF\u00e6ddur 13.02.60\nAl\u00fej\u00f3\u00f0leg ELO-stig 2590\n\nArtur Jusupov er stigah\u00e6sti sk\u00e1kma\u00f0ur \u00feessa m\u00f3ts. Hann er af hinni ungu kynsl\u00f3\u00f0 sov\u00e9ska st\u00f3rmeistara, f\u00e6ddur 13. febr\u00faar 1960 og er \u00fev\u00ed \u00e1 l\u00edku reki og \u00feeir f\u00e9lagnarir Margeir P\u00e9tursson og J\u00f3n L. \u00c1rnason. (N\u00e1nar tilteki\u00f0 er hann a\u00f0eins tveimur d\u00f6gum eldri en Margeir. \u00deeir eiga b\u00e1\u00f0ir 25 \u00e1ra afm\u00e6li \u00e1 me\u00f0an \u00e1 m\u00f3tinu stendur).\n\nJusupov skaut upp \u00e1 stj\u00f6rnuhimin sk\u00e1klistarinnar me\u00f0 gl\u00e6silegum sigri \u00e1 Heimsmeistaram\u00f3ti unglinga \u00ed Innsbruck 1977, \u00fe\u00e1 a\u00f0eins 17 \u00e1ra gamall. Eins og a\u00f0rir er vinna m\u00f3t \u00feetta var hann \u00fatnefndur al\u00fej\u00f3\u00f0legur meistari fyrir afrek sitt. Jusupov sannf\u00e6r\u00f0i sk\u00e1kheiminn um a\u00f0 sigur hans \u00ed Innsbruck var engin tilviljun \u00fev\u00ed \u00e1ri seinna er hann enn gjaldgengur \u00ed Heimsmeistaram\u00f3ti unglinga \u00ed Graz og hreppir n\u00fa anna\u00f0 s\u00e6ti\u00f0 me\u00f0 10 v. af 13, sem \u00ed flestum tilvikum hef\u00f0i duga\u00f0 til sigurs, en landi hans, Sergey Dolmatov a\u00f0 nafni ger\u00f0i betur og n\u00e1\u00f0i 10\u00bd v. og bar me\u00f0 titilnum af Jusupov. \u00cd \u00e1rslok 1978 f\u00e6r svo Jusupov eldskirn sina \u00ed hinni \u00f6flugu \u00farslitakeppni sov\u00e9tmeistaram\u00f3tsins. Hann lendir \u00ed mi\u00f0jum h\u00f3p keppenda og m\u00e1 vel vi\u00f0 una, a\u00f0eins 18 \u00e1ra gamall og l\u00edtt sj\u00f3a\u00f0ur \u00ed m\u00f3tum sem \u00feessum, \u00fear sem me\u00f0alstig keppenda eru sjaldnast undir 2500 og ofan \u00ed kaupi\u00f0, allflestir me\u00f0 st\u00f3rmeistaranafnb\u00f3t! En n\u00fa fara vonir \u00fe\u00e6r sem bundnar voru vi\u00f0 Artur Jusupov a\u00f0 r\u00e6tast. \u00cd \u00farslitakeppni Sov\u00e9tmeistaram\u00f3tsins 1979 hreppir hann 2. s\u00e6ti\u00f0 \u00e1 eftir Geller. N\u00e6stu menn fyrir ne\u00f0an Jusupov eru Bala-sjov og hinn 16 \u00e1ra gamli Gari Kasparov og enn ne\u00f0ar \u00e1 t\u00f6flunni m\u00e1 sj\u00e1 n\u00f6fn fr\u00e6gra kappa t.d. Vaganjan, Beljavski og sj\u00e1lfan Mikail Tal. Me\u00f0alstig keppenda \u00e1 m\u00f3ti \u00feessu voru 2533.\n\nJusupov var svo sannarlega kominn \u00ed gang. 1980 sigrar hann um sumari\u00f0 \u00e1 Vestursj\u00e1varm\u00f3tinu \u00ed Esbjerg og deilir \u00f6\u00f0ru s\u00e6tinu um hausti\u00f0 \u00e1 \u00f6flugu st\u00f3rm\u00f3ti \u00ed Urbas \u00ed B\u00falgar\u00edu. Fyrir \u00e1rangur \u00feennan var hann \u00ed \u00e1rslok 1980 \u00fatnefndur st\u00f3rmeistari \u00ed sk\u00e1k, a\u00f0eins tv\u00edtugur a\u00f0 aldri. 1981 h\u00e6g\u00f0i piltur \u00f6rliti\u00f0 \u00e1 fer\u00f0inni, en kom tv\u00edefldur til leiks 1982 og s\u00edgra\u00f0i me\u00f0 gl\u00e6sibrag \u00e1 sov\u00e9tska sv\u00e6\u00f0am\u00f3tinu \u00ed Erevan og trygg\u00f0i s\u00e9r \u00fear me\u00f0 \u00fe\u00e1ttt\u00f6kur\u00e9tt \u00e1 millisv\u00e6\u00f0am\u00f3tinu \u00ed Toluca seinn\u00e1 \u00e1 \u00e1rinu. \u00cd Toluca hafna\u00f0i hann \u00ed 4.\u20147. s\u00e6ti, vinning \u00e1 eftir sigurvegurunum \u00feeim Portich og Torre. Jusopov var valinn \u00ed \u00d3lymp\u00eduli\u00f0 Sov\u00e9tmanna sem keppti og s\u00edgra\u00f0i \u00ed Luzern 1982. Hann n\u00e1\u00f0i fr\u00e1b\u00e6rum \u00e1rangri og hlaut 8 vinninga \u00ed 10 sk\u00e1kum. Hann hefur veri\u00f0 fastama\u00f0ur \u00ed landsli\u00f0inu s\u00ed\u00f0an. \u00cd Evr\u00f3pukeppni landsli\u00f0a \u00ed Plovdiv 1983 tefldi hann allar sk\u00e1k-irnar \u00ed \u00farslitakeppninni og f\u00e9kk 5\u00bd v. af 7.\n\n\u00c1 s\u00ed\u00f0asta \u00e1ri \u00ed Sarajevo \u00ed J\u00fag\u00f3slav\u00edu deildi hann 3. s\u00e6tinu me\u00f0 Van der Wiel \u00e1 \u00f6flugu st\u00f3rmeistaram\u00f3ti sem \u00feeir Kortchnoi og Timman unnu. Hann var \u00ed Sov\u00e9tli\u00f0inu sem m\u00e6tti heims-\u00farvalinu \u00ed London \u00ed sumar og \u00ed sigurli\u00f0i Sov\u00e9tmanna \u00e1 \u00d3lymp\u00edum\u00f3tinu \u00ed Pessaloniku.\n\n\u00dea\u00f0 er lj\u00f3st a\u00f0 sk\u00e1kunnendum er mikill fengur a\u00f0 komu \u00feessa kunna st\u00f3rmeistara og ver\u00f0ur gaman a\u00f0 fylgjast me\u00f0 framgangi okkar manna \u00ed vi\u00f0ureigninni vi\u00f0 kappann \u00ed m\u00f3tinu.\n\n\u00d3ttar Felix Hauksson\n\nBoris Spassky\nF\u00e6ddur 30.01.37\nAl\u00fej\u00f3\u00f0leg ELO-stig: 2580\n\nEkki \u00e6tti a\u00f0 vera \u00fe\u00f6rf \u00e1 \u00fev\u00ed h\u00e9r a\u00f0 hafa m\u00f6rg or\u00f0 um st\u00f3rmeistarann og fyrrverandi heimsmeistara Boris Spassky, svo kunnur er hann \u00edslensk-\n\n(Page Number:) 11"}
{"file_name": "19990501i1p31.jpg", "text": "... UPP \u00cd VINDINN\nT\u00edma\u00fe\u00f3t \u00ed \u00fer\u00f3un bygg\u00f0ar\n\nInngangur\n\n\u00c1 m\u00f3tm tveggja alda og \u00e1r\u00fe\u00fasunda stendur h\u00f6fu\u00f0borgarsv\u00e6\u00f0i\u00f0 \u00e1 t\u00edma\u00fe\u00f3tum. Hafin er vinna vi\u00f0 fyrsta sv\u00e6\u00f0isskipulagi\u00f0 samkv\u00e6mt n\u00fdjum skipulagsl\u00f6gum og er stefnt a\u00f0 \u00fev\u00ed a\u00f0 lj\u00faka \u00feeirri vinnu \u00e1ri\u00f0 2000. \u00de\u00e1 ver\u00f0ur til fors\u00f6gn a\u00f0 endursko\u00f0un \u00e1\u00f0alskipulags \u00ed \u00f6llum \u00e1tta sveitarf\u00e9l\u00f6gum \u00e1 h\u00f6fu\u00f0borgarsv\u00e6\u00f0inu. \u00deetta skipulagsverk mun m\u00f3ta bygg\u00f0a\u00fer\u00f3un n\u00e6stu \u00e1ratugi og \u00e1hrifa \u00feess mun valalaust g\u00e6ta langt fram eftir n\u00e6stu \u00f6ld. \u00dea\u00f0 mun st\u00fdra fj\u00e1rfestingum \u00ed samg\u00f6ngum og veitum. \u00dea\u00f0 mun r\u00e1\u00f0a sta\u00f0arvali \u00edb\u00fa\u00f0a- og atvinnusv\u00e6\u00f0a, \u00fativistar og mi\u00f0borgarsv\u00e6\u00f0a og hafa \u00feannig bein og \u00f3bein \u00e1hrif \u00e1 r\u00e1\u00f0st\u00f6fun hundru\u00f0 ef ekki \u00fe\u00fasunda milljar\u00f0a kr\u00f3na. \u00dea\u00f0 getur haft veruleg \u00e1hrif \u00e1 daglegt l\u00edf, afkomu, vi\u00f0horf og menningu h\u00f6fu\u00f0borgarb\u00faa \u00e1 n\u00e6stu \u00f6ld.\n\nUm aldam\u00f3tin 2000 er h\u00f6fu\u00f0borgarsv\u00e6\u00f0i\u00f0 \u00ed vanda sem birtist \u00ed \u00fat\u00feynnutri bygg\u00f0, splundra\u00f0ri mi\u00f0borgarstarfsemi, versnandi almenningsamg\u00f6ngum, vitahring einkabilanotkunar, versnandi \u00e1standi umhverfism\u00e1la og hn\u00edgunum mi\u00f0borgarsv\u00e6\u00f0is h\u00f6fu\u00f0borgarinnar. Orsakir vandans eru grandvaraleysi \u00ed skipulagsm\u00e1lum og vanr\u00e6ksla \u00e1 stefnum\u00f3tun \u00ed \u00fer\u00f3un bygg\u00f0ar \u00e1 langs t\u00edma.\n\nFr\u00e1 myndun \u00fe\u00e9ttb\u00fdlis \u00e1 18. \u00f6ld var bygg\u00f0ar\u00fer\u00f3un Reykjav\u00edkur \u00ed jafnv\u00e6gi og mi\u00f0b\u00e6rinn \u00ed samr\u00e6mi vi\u00f0 \u00fearfir \u00e1 hverjum t\u00edma. F\u00f3lksfj\u00f6lgun var\u00f0 \u00f6r \u00ed byrjun 20. aldar en \u00fe\u00e1 voru \u00edb\u00faar 5.600 en 38 \u00fe\u00fasund \u00e1ri\u00f0 1940. Margt f\u00f3r \u00farskei\u00f0is \u00ed skipulagi \u00e1 \u00feessum t\u00edma, en \u00e1 fyrri hluta 20. aldar voru \u00fe\u00f3 settar fram \u00e1hugaver\u00f0ar skipulagshugmyndir, sem gefa til kynna a\u00f0 Reykjav\u00edk hef\u00f0i geta\u00f0 \u00fer\u00f3ast \u00far kraftmiklum b\u00e6 \u00ed heilbrig\u00f0a borg.\n\nBr\u00e1\u00f0abirg\u00f0aflugv\u00f6llur\n\nEn me\u00f0 hern\u00e1mi Breta 1940 og byggingu flugvallar \u00ed Vatnsmyri ur\u00f0u \u00fe\u00e1ttaskil. Bygg\u00f0 t\u00f3k a\u00f0 \u00fer\u00f3ast hratt og \u00f3skipulega til austurs. Hvert hverfi\u00f0 af \u00f6\u00f0ru reis \u00ed Reykjav\u00edk \u00e1n \u00feess a\u00f0 fulln\u00e6gjandi samg\u00f6ngukerfi n\u00e6\u00f0i a\u00f0 m\u00f3tast og v\u00ed\u00f0a var\u00f0 eftir miki\u00f0 \u00f3nota\u00f0 land. Um svipa\u00f0 leyti h\u00f3fst myndun \u00fe\u00e9ttb\u00fdlis \u00ed Mosfellsb\u00e6, \u00e1 sv\u00e6\u00f0a \u00ed vesturborginni og \u00ed K\u00f3pavogi, og stu\u00f0la almennt a\u00f0 hn\u00edgunum \u00feessara sv\u00e6\u00f0a.\n\n\u00cd \u00c1\u00f0alskipulagi Reykjav\u00edkur 1996\u20132016 er \u00e1kve\u00f0i\u00f0 a\u00f0 Reykjav\u00edkurflugv\u00f6llur ver\u00f0i mi\u00f0st\u00f6\u00f0 fyrir \u00e6tlunarflug innanlands \u00e1 skipulagst\u00edmabilinu. Borgaryfirv\u00f6ld gera r\u00e1\u00f0 fyrir a\u00f0 allt anna\u00f0 flug fari af vellinum: kennslu-, \u00e6finga- og einkaflug f\u00e1i a\u00f0st\u00f6\u00f0u \u00e1 n\u00fdjum flugvelli \u00ed n\u00e1grenni h\u00f6fu\u00f0borgarinnar en \u00f6\u00f0ru flugi ver\u00f0i beint til Keflav\u00edkur.\n\nMegintilgangurinn me\u00f0 \u00feessari \u00e1kv\u00f6r\u00f0un er a\u00f0 draga \u00far flugumfer\u00f0 um v\u00f6llinn og minnka \u00feannig \u00f3\u00fe\u00e6gindi og \u00e1h\u00e6ttu sem fylgir flugstarfsemi \u00ed \u00fe\u00e9ttb\u00fdli en tryggja um lei\u00f0 grei\u00f0ar \u00e6tlunarflugsamg\u00f6ngur milli landsbygg\u00f0ar og h\u00f6fu\u00f0borgarsv\u00e6\u00f0is \u00e1 skipulagst\u00edmabilinu.\n\nN\u00faverandi Reykjav\u00edkurflugv\u00f6llur var bygg\u00f0ur sem br\u00e1\u00f0abirg\u00f0av\u00f6llur af hern\u00e1msli\u00f0i Breta og tekinn \u00ed notkun \u00ed \u00e1rslok 1941. V\u00f6llurinn var l\u00e1tin \u201eflj\u00f3ta\u201c sem kalla\u00f0 er, \u00feannig a\u00f0 um 40\u201370 sm \u00feykkt lag af rau\u00f0am\u00f6l var lagt \u00e1 m\u00fdrar og t\u00fan sem fyrir voru og ofan \u00e1 malarlagi\u00f0 var sett 15\u201320 sm \u00feykkt steinsteypt yfirbor\u00f0slag.\n\nVaranlegur flugv\u00f6llur\n\nN\u00fa standa fyrir dyrum framkv\u00e6mdir \u00ed Vatnsmyri \u00e1 vegum Flugm\u00e1lastj\u00f3rnar, sem byggjast munu \u00e1 \u00fev\u00ed a\u00f0 br\u00e1\u00f0abirg\u00f0av\u00f6llurinn ver\u00f0ur fjarl\u00e6g\u00f0ur. Grafi\u00f0 ver\u00f0ur ni\u00f0ur \u00e1 fast berg og allt a\u00f0 6 m dj\u00fapur m\u00fdrarjar\u00f0vegur fjarl\u00e6g\u00f0ur. S\u00ed\u00f0an ver\u00f0ur fyllt undir n\u00fdjar brautir og flughl\u00f3\u00f0 me\u00f0 berandi fyllingarefnum, komi\u00f0 fyrir j\u00f6fnunarl\u00f3gum og loks lagt malbik.\n\nUm er a\u00f0 r\u00e6\u00f0a byggingu n\u00fds og varanlegs flugvallar \u00ed mi\u00f0borg Reykjav\u00edkur, sem ver\u00f0ur miklu rammbygg\u00f0ari og afkastameiri en n\u00faverandi br\u00e1\u00f0abirg\u00f0av\u00f6llur, sem duga\u00f0 hefur \u00ed t\u00e6p 60 \u00e1r. \u00deessi n\u00fdi flugv\u00f6llur ver\u00f0ur bygg\u00f0ur me\u00f0 svipu\u00f0u sni\u00f0i og \u00e1 sama sta\u00f0 og n\u00faverandi v\u00f6llur \u00fev\u00ed \u00fe\u00f3tt stefnur brauta s\u00e9u ekki eins og best ver\u00f0ur \u00e1 kos\u00ed\u00f0 mi\u00f0a\u00f0 vi\u00f0 vindr\u00f3s sv\u00e6\u00f0isins leyfa flugvallarbyggingar og a\u00f0liggjandi borgarbygg\u00f0 enga stefnubreytingu n\u00e9 brei\u00f0ari brautir mi\u00f0a\u00f0 vi\u00f0 n\u00faverandi br\u00e1\u00f0abirg\u00f0aflugv\u00f6ll.\n\n\u00d6rn Sigur\u00f0sson\narkitekt\n\nF\u00e6ddur \u00ed Reykjav\u00edk 9. j\u00fan\u00ed 1942. St\u00fadentspr\u00f3f fr\u00e1 Menntask\u00f3lanum \u00ed Reykjav\u00edk, st\u00e6r\u00f0fr\u00e6\u00f0ideild. N\u00e1m \u00ed byggingarlist vi\u00f0 Strath-Clyde University \u00ed Glasgow 1962\u20131963 og Technische Universit\u00e4t C.W. \u00ed Braunschweig 1966\u20131972. St\u00f6rf \u00e1 arkitektastofum \u00ed \u00de\u00fdskalandi til 1975 og \u00e1 teiknistofunni Gar\u00f0astr\u00e6ti 17 til 1979. Rekstur eigin arkitektastofu fr\u00e1 1980.\n\nSeltjarnarnesi, \u00ed K\u00f3pavogi, Gar\u00f0ab\u00e6 og Bessasta\u00f0ahreppi, en fram a\u00f0 s\u00ed\u00f0ari heimstyrj\u00f6ld voru Reykjav\u00edk og Hafnarfj\u00f6r\u00f0ur einu \u00fe\u00e9ttb\u00fdlissta\u00f0irnar \u00e1 \u00feessu sv\u00e6\u00f0i. N\u00fa n\u00e6r nokku\u00f0 samfelld bygg\u00f0 fr\u00e1 nyr\u00f0ri m\u00f6rkum Mosfellsb\u00e6jar su\u00f0ur fyrir Hafnarfj\u00f6r\u00f0 og \u00ed austri a\u00f0 hei\u00f0arl\u00f6ndum og vatnasv\u00e6\u00f0um.\n\n\u00cd \u00e1\u00f0alskipulagi Reykjav\u00edkur til 2016 er gert r\u00e1\u00f0 fyrir a\u00f0 byggilegt land \u00ed Reykjav\u00edk ver\u00f0i fulln\u00fdtt \u00e1 skipulagst\u00edmabilinu og auk \u00feess er tali\u00f0 a\u00f0 allt byggilegt land innan marka sveitarf\u00e9laga \u00e1 h\u00f6fu\u00f0borgarsv\u00e6\u00f0inu ver\u00f0i uppr\u00fa\u00f0 fyrir \u00e1ri\u00f0 2030 me\u00f0 \u00f3breyttu r\u00e1\u00f0slagi vi\u00f0 skipulag og n\u00fdtingu lands.\n\nMest \u00f6ll bygg\u00f0 h\u00f6fu\u00f0borgarsv\u00e6\u00f0isins v\u00e6ri l\u00edklega \u00e1 Seltjarnarnesi vestan Elli\u00f0a\u00e1a ef ekkert \u00f3v\u00e6nt hef\u00f0i duni\u00f0 yfir. En reyndin var\u00f0 \u00f6nnur. Flugv\u00f6llurinn \u00ed Vatnsmyri gengur dj\u00fapt inn \u00ed borgina \u00e1 vi\u00f0kv\u00e6masta sta\u00f0 l\u00edkt og \u00f3xi str\u00ed\u00f0smanns og n\u00e6r yfir r\u00famlega helming nessins. Sv\u00e6\u00f0i innan flugvallargir\u00f0ingar er 142 ha og \u00e1m\u00f3ta sv\u00e6\u00f0i utan hennar n\u00fdtist illa vegna n\u00e1l\u00e6g\u00f0ar. Flugv\u00f6llurinn er s\u00e1 fleygur sem endanlega klauf K\u00f3pavog fr\u00e1 Seltjarnarneshreppi 1948 og leiddi til uppbyggingar \u00feriggja sveitarf\u00e9laga \u00e1 litlu sv\u00e6\u00f0i.\n\nFlugv\u00f6llurinn hindrar uppbyggingu stofnbrautakerfis vestur nes\u00ed\u00f0 og tekur upp mikilv\u00e6gasta byggingarland h\u00f6fu\u00f0borgarsv\u00e6\u00f0isins. Mikil slysah\u00e6tta, h\u00e1va\u00f0a-, sj\u00f3n- og loftmengun r\u00fdra gildi mi\u00f0borgarsv\u00e6\u00f0isins og \u00edb\u00fa\u00f0a- og \u00fativistarsv\u00e6\u00f0a.\n\n(Page Number:) 32"}
{"file_name": "19990501i1p46.jpg", "text": "EVR\u00d3PUFER\u00d0 3. \u00c1RSNEMA\n\nst\u00f3rar byggingar sem \u00e6tla\u00f0ar eru sem h\u00f6f\u00f0ust\u00f6\u00f0var fyrirt\u00e6kjanna. Sem d\u00e6mi um framkv\u00e6mdaglei\u00f0ina \u00e1 sv\u00e6\u00f0inu m\u00e1 nefna a\u00f0 ofan af \u00feakinu t\u00f6ldum vi\u00f0 89 byggingakrana.\n\nEftir h\u00e1degi hittum vi\u00f0 konu sem s\u00fdndi okkur sendir\u00e1\u00f0 Nor\u00f0urlandanna sem er a\u00f0 risa \u00ed n\u00e1grenni Tiergarten. \u00dear er ein sam-eiginleg bygging, \u00e6tlu\u00f0 fyrir r\u00e1\u00f0stefnur og \u00fe.h. og svo er ein bygging fyrir hvert hinna 5 norr\u00e6nu landa. Bygging \u00cdslands er lang minnst eins og gefur a\u00f0 skilja en \u00e6tti \u00fe\u00f3 a\u00f0 vera r\u00famt um hina 3 starfsmenn sendir\u00e1\u00f0sins \u00e1 \u00feeim 4 h\u00e6\u00f0um sem byggingin kemur til me\u00f0 a\u00f0 ver\u00f0a.\n\nA\u00f0 loknum erfi\u00f0um degi f\u00f3r lunginn \u00far h\u00f3pnum \u00ed mannl\u00edfs-sk\u00f3\u00f0un \u00e1 d\u00fdragar\u00f0sbrautarst\u00f6\u00f0inni, \u00feeirri einu s\u00f6nnu. Um kv\u00f6ldi\u00f0 hittum vi\u00f0 Mittag og Savidis aftur. Savidis s\u00fdndi okkur vinnustofu syna og nokkur \u00feeirra verkefna sem hann vinnur a\u00f0. H\u00f3purinn f\u00f3r \u00ed \u00feeirri fylgd \u00ed hverfi \u00ed Austur-Berl\u00edn \u00fear sem var miki\u00f0 af litlum p\u00f6bbum og veitingah\u00fasum. H\u00fasin vi\u00f0 g\u00f6turnar h\u00f6f\u00f0u veri\u00f0 ger\u00f0 upp, en \u00fea\u00f0 var illa gert og fari\u00f0 a\u00f0 hrynjia.\n\n26. ma\u00ed\n\nL\u00f6g\u00f0um snemma af sta\u00f0 til Dresden. Eftirmi\u00f0deginum eydd-um vi\u00f0 \u00ed a\u00f0 sko\u00f0a Fr\u00faarkirkjuna. Veri\u00f0 var a\u00f0 endurbyggja kirkju-na sem hrundi \u00ed loft\u00e1rum \u00ed seinni heimsstyrj\u00f6ldinni og var \u00e1kve\u00f0i\u00f0 a\u00f0 gera hana eins og h\u00fan var. \u00d6llum steinum var safna\u00f0 saman og \u00feeir nota\u00f0ir aftur. Einnig \u00feurfti a\u00f0 h\u00f6ggva n\u00fdja steina\n\n(Image caption:) Vi\u00f0 Fr\u00faarkirkjuna \u00ed Dresden. N\u00fdir og gamlir steinar sem kirkjan ver\u00f0ur hla\u00f0in \u00far.\n\nog h\u00f6f\u00f0u nokkrir menn \u00feann starfa. B\u00faist er vi\u00f0 a\u00f0 verkinu ver\u00f0i loki\u00f0 um 2006. Endurbyggingin kostar um 10 milljar\u00f0a \u00edslenskra kr\u00f3na. Hva\u00f0 kosta\u00f0i Hallgr\u00edmskirkjan?\n\n27. ma\u00ed\n\nL\u00f6g\u00f0um af sta\u00f0 til Prag og komum vi\u00f0 \u00e1 lei\u00f0inni \u00ed \u00e6gif\u00f3grum \u00fej\u00f3\u00f0gar\u00f0i me\u00f0 kastalavirki, h\u00e1um trj\u00e1m og \u00feverhn\u00edptum klett-um. Komum til Prag um fimmtleiti\u00f0 og skundu\u00f0um strax \u00e1 hverfiskr\u00e1na, Cristal til a\u00f0 svala \u00feorstanum enda hitinn mikill. Okkur til mikillar \u00e1n\u00e6gju kosta\u00f0i st\u00f3r bj\u00f3r \u00e1 Cristal a\u00f0eins 20 \u00edsl. kr.\n\n28. ma\u00ed\n\nHittum Ms. N. Holick\u00e1 sem leiddi okkur \u00ed gegnum T\u00e6knih\u00e1-sk\u00f3lan \u00ed Prag og fr\u00e6ddi okkur um \u00e1g\u00e6ti sk\u00f3lans, \u00fear sem 13500 nemendur stunda verkfr\u00e6\u00f0in\u00e1m. Tveir st\u00fadentanna s\u00fdndu okkur sk\u00f3lphreinsist\u00f6\u00f0 Pragborgar. Litum augum fyrstu sk\u00f3lphreinsi-st\u00f6\u00f0ina \u00ed Prag sem var tekin \u00ed notkun 1906 og er s\u00fa st\u00f6\u00f0 me\u00f0-h\u00f6ndlud sem forngripur \u00ed dag. Eftir klukkut\u00edma fyrirlestur um\n\nsk\u00f3lphreinsun \u00ed mi\u00f0ur lyktarg\u00f3\u00f0u umhverfi \u00fe\u00e1 var matur ekki efst \u00e1 \u00f3skalista flestra og \u00fea\u00f0 s\u00e1u hinir ungu fylgdarmenn okkar. \u00deeir f\u00f3ru me\u00f0 okkur upp \u00e1 h\u00e6\u00f0 \u00fear sem gott \u00fats\u00fdni var yfir Prag (og sk\u00f3lphreinsist\u00f6\u00f0ina). Eftir a\u00f0 vi\u00f0 h\u00f6f\u00f0um trampa\u00f0 \u00ed okkur matarlystina p\u00f6ntu\u00f0u t\u00e9kknesku n\u00e1msmennirnir t\u00e9kkneskan mat \u00e1 t\u00e9kkneskum veitingasta\u00f0. Um kv\u00f6ldi\u00f0 var bor\u00f0u\u00f0 d\u00fdrindis m\u00e1l-ti\u00f0 og drukki\u00f0 e\u00f0alv\u00edn \u00e1 Restaurant Reykjav\u00edk \u00ed bo\u00f0i eigendanna. N\u00e6turli\u00f0i Pragborgar kynntumst vi\u00f0 r\u00e6kilega \u00feetta kv\u00f6ld.\n\n29. ma\u00ed\n\nHittum Hr. Iwan Plicka, fyrverandi skipulagsstj\u00f3ra \u00ed Prag. Plicka h\u00e9lt fyrirlestur um gamla borgarhlutann, st\u00f6\u00f0u borgarinn-ar n\u00fa og framt\u00ed\u00f0arhorfur. Vi\u00f0 \u00fe\u00f3kku\u00f0um pent fyrir okkur og sko\u00f0u\u00f0um \u00fe\u00e1 sta\u00f0i sem herra Plicka benti okkur \u00e1.\n\n30. ma\u00ed\n\nN\u00fa var kominn t\u00edmi til a\u00f0 yfirgefa T\u00e9kkland og halda til Austurr\u00edkis, n\u00e1nar tilteki\u00f0 Salzburg. \u00deegar \u00feanga\u00f0 var komi\u00f0 fengum vi\u00f0 v\u00e6gt \u00e1fall, \u00fear sem allir hlutir kostu\u00f0u \u00ed \u00fea\u00f0 minnsta t\u00edfalt meira en \u00ed Prag.\n\n31. ma\u00ed\n\nV\u00f6knu\u00f0um vi\u00f0 kirkjuklukkur. F\u00f3rum \u00ed sk\u00f3\u00f0unarfer\u00f0 upp \u00ed saltm\u00e1murnar og s\u00e1um hvernig salt var unni\u00f0 fyrr og s\u00ed\u00f0ar. Svo var haldi\u00f0 til St. Johann \u00fear sem \u00e6tlunin var a\u00f0 anda a\u00f0 s\u00e9r fersku lofti Alpanna eftir langa dv\u00f6l \u00ed misst\u00f3rum en mengu\u00f0um borgum Evr\u00f3pu.\n\n1. j\u00fan\u00ed\n\nHeillu\u00f0 af fegur\u00f0 fjallanna t\u00f3kum vi\u00f0 samt \u00fe\u00e1 \u00e1kv\u00f6r\u00f0un a\u00f0 halda \u00ed \u00e1ttina heim og var \u00fev\u00ed b\u00edlnum sn\u00fai\u00f0 \u00ed nor\u00f0ur. \u00c1 lei\u00f0inni st\u00f3nsu\u00f0um vi\u00f0 vi\u00f0 br\u00fa eina (innspennta bogabr\u00fa, l\u00edklega fr\u00e1 um 1950), sko\u00f0u\u00f0um hana og fengum stuttan fyrirlestur fr\u00e1 J\u00fal\u00edusi um br\u00fdr.\n\nN\u00e6sta stopp var \u00ed \u00d6brmersgau. \u00dear er haldin mikil kirkjuh\u00e1t-i\u00f0 10 hvert \u00e1r enda vi\u00f0 h\u00e6fi a\u00f0 halda sl\u00edka h\u00e1ti\u00f0 \u00fear, \u00fear sem h\u00fas-in eru m\u00f6rg skreytt d\u00fdrlingamyndum.\n\n2.\u20134. j\u00fan\u00ed\n\nLei\u00f0in l\u00e1 n\u00fa aftur nor\u00f0ur \u00e1 b\u00f3ginn til Danmerkur me\u00f0 stopp-um. Me\u00f0al annars var komi\u00f0 vi\u00f0 \u00ed fallegum austur-\u00fe\u00fdskum b\u00e6 Quedlinburg. \u00c1 lei\u00f0inni lentum vi\u00f0 l\u00edka \u00ed d\u00e6miger\u00f0ri austur-\u00fe\u00fdskri umfer\u00f0arteppu og s\u00e1tum \u00fear f\u00f3st \u00ed h\u00e1lfan \u00feri\u00f0ja t\u00edma en komumst \u00fe\u00f3 klakklaust \u00e1 lei\u00f0arenda fyrir flugi\u00f0 til \u00cdsland.\n\n(Image caption:) Sk\u00f3lphreinsist\u00f6\u00f0 \u00ed Prag.\n\n(Page Number:) 47"}
